[
  {
    "slug": "valkommen",
    "title": "Projektledare, kontrollansvarig och besiktningsman",
    "preamble": "VI ÄR PROJEKTLEDARE. DET SÄGER ALLT OCH INGENTING. IBLAND LÄGGER VI TILL ATT VI HJÄLPER FÖRETAG I FÖRÄNDRING. TROLIGEN BLIR MAN INTE KLOKARE AV DET HELLER.",
    "content": "Vad vi gör kanske bäst beskrivs av några exempel: Ditt företag växer så det knakar. Expanderat på alla sätt och alla områden, även i antal medarbetare. Ni måste ta tag i lokalfrågan. Fler arbetsplatser i befintliga lokaler? Köpa loss angränsande lokaler? Hitta nya lokaler?\n\nMånga går i fällan och försöker lösa det hela internt. Binder upp dugliga medarbetare på jobb de (i normala fall) aldrig gjort. Göra kravspec. Hitta lösningar. Förhandla tillstånd, hyror, hantverkare, leverantörer. Möbler? Arkiv? Tele&data? Göra budget, tidsplan och logistik för alla delar och kanske ansvara för att det fungerar i slutänden. Vad kostar en missad vecka om verksamheten inte fungerar?\n\nDet är vår vardag.\n\nEller tänk dig till exempel att kostymen är för stor. Ni måste banta!\n\nHyra ut delar? Anpassa dem för nya hyresgäster? Eller hitta nya, mindre lokaler... Och så vidare. Alla företag förändras över tiden, mer eller mindre.\n\nEller kanske du äger fastigheter. Gamla fastigheter. Och står inför det kända problemet att göra stambyte. Ett projekt vars komplexitet är lite större än den dagliga förvaltningen och underhållet.\n\nVi finns här för att hjälpa er med den fysiska verkligheten i alla sådana processer.\n\nLennart Gullberg är även certifierad kontrollansvarig och entrepenadbesiktningsman.\n\n[Se aktuella certifikat hos RISE här](http://publiccert.ri.se/sv/Person/Search/Lennart%20Gullberg)\n\nCertifikaten finns även publicerade på [boverket.se](https://boverket.se) (Kontrollansvarig enligt gällande PBL) och [sbr.se](https://sbr.se) (Entrepenadbesiktningsman)."
  },
  {
    "slug": "pbl",
    "title": "LGCAB upprättar kontrollplaner enligt PBL",
    "preamble": null,
    "content": "Det ska finnas en kontrollplan för de flesta lov- och anmälningspliktiga bygg- och rivningsåtgärder. Kontrollplanen bör omfatta kontroll av projektering, bygg- och rivningsåtgärder. Den ska innehålla uppgifter om de kontroller som ska utföras samt på vilket sätt och mot vad kontrollresultatet ska jämföras. Det ska också framgå vem som ska utföra kontrollerna.\n\nByggherren är ansvarig för att en kontrollplan upprättas och följs och i de fall kontrollansvarig krävs ska denne biträda byggherren med detta. Byggnadsnämnden fastställer kontrollplanen i startbeskedet.\n\nVi är certifierade och verkar som kontrollansvariga enligt PBL.\n\nAktuellt certifikat finns publicerat på [boverket.se](https://boverket.se)"
  },
  {
    "slug": "entrepenadbesiktning",
    "title": "Entrepenadbesiktning",
    "preamble": null,
    "content": "Lennart Gullberg är av [SBR](https://sbr.se) och [RISE ](https://ri.se) certifierad besiktningsman för Entreprenadbesiktning (C000971). "
  }
]
